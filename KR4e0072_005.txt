# -*- mode: mandoku-view; -*-
#+TITLE: 全室外集
#+DATE: 2015-08-25 00:18:26.941879
#+PROPERTY: ID KR4e0072
#+PROPERTY: BASEEDITION WYG    
#+PROPERTY: JUAN 卷五
<pb:KR4e0072_WYG_005-1a>¶
欽定四庫全書¶
　全室外集巻五¶
　　　　　　　　　　　　明　釋宗泐　撰¶
　　五言律詩¶
　　　應制賦聽松¶
石榻坐來久松濤萬壑聲輕揚同梵唄細奏學龍笙不¶
獨迴禪寂猶能悅聖情莫歸還在耳魂夢亦須清¶
　　　奉題岷峩保障圖二十韻¶
<pb:KR4e0072_WYG_005-1b>¶
舊說岷峩地今觀保障圖烟雲開劍閣花桞滿城都宫¶
殿規模壯山川氣象殊軍州餘五十徳教越邊隅列㦸¶
千貔虎連檣萬舳艫涼颸消瘴癘甘雨起焦枯大矣惟¶
王國欽哉自聖謨星辰天北拱江漢日東趨宗室推賢¶
哲皇綱在翊扶逸才超子建古迹陋魚鳬美産隨方有¶
名公何代無韋張曽節使揚馬捴文儒錦綺民財阜鹽¶
麻國用須沈黎通詔&KR0526;巫峽下荆呉雪嶺西蕃近青霄¶
太白孤來朝椎髻獠入貢越裳徒闗已無當者天何設¶
<pb:KR4e0072_WYG_005-2a>¶
險乎詩篇歌樂土筆力愧潛夫撫巻生新想聞風欲遠¶
驅永言磐石固矯首望雲衢¶
　　　夢清遠兄¶
殘睡夜將晨分明見故人劇知情是妄翻說夢成真日¶
月容顔老池臺笑語新三年消息斷江漢尚風塵¶
　　　送瀾法師歸雲門¶
故山従此去何日更相逢獨倚千峰閣閒聽六寺鐘石¶
牀流水繞蘿逕落花封㑹有東歸興來尋雲外蹤¶
<pb:KR4e0072_WYG_005-2b>¶
　　　暑病作¶
暑病只思卧坐來頭目昏愛涼頻换簟畏日不開門穴¶
鼠窺人出林蟬入耳喧同袍來問疾相對黙無言¶
　　　挽戴隠居¶
仲夏初相别何知異死生艱難十日㑹感激百年情岩¶
穴無遺佚交㳺失老成忍將芻一束脈脈對銘旌¶
　　　溪漲¶
曉起聞溪漲披衣立小軒混茫初學海澒洞欲包原光¶
<pb:KR4e0072_WYG_005-3a>¶
撼山根動聲吹地軸翻羣童不曉事喧譟傍沙痕¶
　　　陳檢校見過¶
何來鳯池客著屐到岩阿溪雨曉初歇山花開正多道¶
逢方外合詩愛靜中哦寂寞禪房晚疎鐘出薜蘿¶
　　　重答夏本心¶
有約何曽至無期却自來暖憐沙上日清愛竹邊梅山¶
鳥當琴几溪雲對茗杯桓公遺廟近乘興一追陪¶
　　　洞山泉為諧舜咨賦¶
<pb:KR4e0072_WYG_005-3b>¶
此水何年有瀟瀟日夜聲不教人外見偏向洞中鳴客¶
思初無睡禪心自不驚休論為世用且作在山清¶
　　　櫟山西齋雨中作¶
疎雨過高峰幽齋對碧松出山雲似馬落澗水如龍句¶
向靜中得身於僻處慵小童林下至報有虎行蹤¶
　　　寄汪隠居¶
茅屋湧溪阿天寒補薜蘿白雲當靣起流水繞簷過藥¶
老披榛斸詩成倚樹哦因逢鄰寺客為問近如何¶
<pb:KR4e0072_WYG_005-4a>¶
　　　故涇縣徐典史挽歌¶
白髮神仙吏黄塵八十齡竟同華表鶴俄失老人星甕¶
盡牀頭酒埃生桉上經今朝來哭處墓草未全青¶
　　　送夏景瞻獨立有作¶
溪上送歸船新晴水一川迅流端似馬解纜即如仙野¶
迥村烟直山高夕照偏此時獨立意都屬數聲蟬¶
　　　一室¶
一室晚獨坐閉門心境空偶將真意㑹却與古人同經¶
<pb:KR4e0072_WYG_005-4b>¶
架侵忩雨茶烟趁竹風興來戛銅椀未必便為通¶
　　　閒行¶
林下可逍遥閒行意頗超幽花不礙路偃木自成橋度¶
嶺何須屐&KR0445;泉豈用瓢無媒甘老去愛爾草蕭蕭¶
　　　送春¶
忽忽雨中去獨吟相送時忘情従别易惜老願歸遲花¶
在如憐客鵑啼欲恨誰明年㸔到處知爾更無私¶
　　　喜王子謙見過¶
<pb:KR4e0072_WYG_005-5a>¶
積雨林居僻俄驚使節臨不因今日話爭見古人心疎¶
磬青蘿外流鶯碧樹隂松門閒不掩此後更誰尋¶
　　　休鑷白¶
休鑷髭髯白従教次第生和風消不得妙藥染難成間¶
竹梅初破黏松雪半晴今朝閒把鏡稍共鬢毛明¶
　　　西閣為修師作¶
眷兹山閣小獨住一閒僧座冷浮青靄檐虚掛碧藤禽¶
殘瓦鉢水鼠餂夜忩燈愛爾不能懶時時為一登¶
<pb:KR4e0072_WYG_005-5b>¶
　　　與徐伯亷再往南陵¶
又向南陵去復攜良友同人烟千嶂裏客路百花中雉¶
雊初晴日鶯啼滿樹風漸知精舍近清磬出林東¶
　　　雙清士詩¶
　　　　廬陵張君書紳歐陽君子剛宦逰四方同為¶
　　　　淛省掾以清自勵大叅蔡公嘉其操為署所¶
　　　　寓邸曰雙清館而書紳先以滿告去子剛誠¶
　　　　有不忍舍者予為雙清士詩以贈之¶
<pb:KR4e0072_WYG_005-6a>¶
有美雙清客齊名淛省郎兩鳬相上下聨璧有輝光粉¶
署朝同硯郵亭夜對床涼風鳯池上羽翮惜分翔¶
　　　題畫¶
紈素不盈尺寫成千嶂圖松杉開閬苑樓觀湧𤣥都瑶¶
草如堪拾黄&KR0400;不受呼羣仙相次坐許共一僧無¶
　　　送𤣥極歸仙居三學寺兼寄固壞菴¶
昨夜共青燈今朝下碧層衣沾呉埜雪飰煮越溪氷鄉¶
寺居三學宗門尚一乘故人頭向白送爾思彌増¶
<pb:KR4e0072_WYG_005-6b>¶
　　　作詩贈智一真¶
作詩期必化化是不凡材龍起天雲合鵬飛海水開具¶
區春泱漭泰華曉崔嵬試問同禪侣平生悟㡬迴¶
　　　題漁樵圖¶
兩客此相遇百年天與閒泊舟臨碧岸吹笛對青山怪¶
樹依巖老幽花笑日殷畫圖誰不羨塵土自摧顔¶
　　　題彌仲綸澹泊齋¶
禪齋名澹泊自可寄閒身席上塵都積門前草自春寒¶
<pb:KR4e0072_WYG_005-7a>¶
衣縫埜槲曉飯煮江蓴不動區中念端為世外人¶
　　　贈立恒中¶
海外趂商船江東住㡬年華音雖已習鄉信若為傳一¶
鉢隨縁飯諸峯到處禪涼秋明月夜夢度石橋烟¶
　　　登多景樓¶
水際一峯出飛樓倚泬寥烟雲連北土風物見南朝山¶
勢臨淮盡江聲入海消偶來閒眺客慿檻興偏饒¶
　　　送潘允英還鄉¶
<pb:KR4e0072_WYG_005-7b>¶
秋風江上起江水日増波旅服迎寒薄鄉心到夜多呉¶
檣隨北鴈海舶聽南歌想見伸嘉慶雙親髮盡皤¶
　　　送王叔潤¶
平涼來又去官滿復之官塞晚黃雲合邊秋白草寒有¶
儲諸將喜無訟遠人安萬里闗山月吟詩獨自㸔¶
　　　竇徳遠西齋讀易詩¶
西齋讀易處心與靜相宜對燭雨涼夜巻簾天霽時妙¶
觀寧有象至玩本無辭一悟窮通理陶然坐自怡¶
<pb:KR4e0072_WYG_005-8a>¶
　　　登相國寺樓¶
冬日大梁城郊原四望平雲開太行碧霜落蔡河清欲¶
問征西路兼懷弔古情夷門名尚在無處覔侯嬴¶
　　　過虎牢闗¶
入闗登峻坂出谷見黃河客路車行窄人家穴處多洛¶
陽當勝槩嵩嶽近嵯峩千古興亡恨臨風一浩歌¶
　　　長安雪中¶
嵗暮長安道天寒積雪深凄涼逰子意欵曲故人心未¶
<pb:KR4e0072_WYG_005-8b>¶
遂終南隠徒憐灞上吟明朝又西去秦樹晚沈沈¶
　　　題馬文徳終南别業¶
别業終南下屯居異輞川豆生新雨後禾熟早秋天明¶
月池邊酌涼風樹下眠龔黄成底事青史舊空傳¶
　　　發扶風¶
曉發扶風縣雲低欲雪時長河王莽寺獨樹馬超祠營¶
窟炊烟早牛車度坂遲非熊無復夢渭水自逶迤¶
　　　雪嶺¶
<pb:KR4e0072_WYG_005-9a>¶
華戎分壤處雪嶺白嵳峩萬古消不盡三秋積又多寒¶
光欺夏日素彩爍天河自笑經過客相㸔鬢易皤¶
　　　屋舟¶
呉人舟似屋今子屋為舟四靣水都繞百年身若浮下¶
臨知有地中坐恐隨流夢裏天無際微茫發棹謳¶
　　　送鄭公志奉兄骨還鄉¶
昔出為元方官登吏部郎挈家才食祿裹骨竟還鄉歳¶
暮氷霜白山空草木黄雲邊孤鴈影南去海天長¶
<pb:KR4e0072_WYG_005-9b>¶
　　　天華¶
說法造𤣥微天華白晝飛従空方糝糝似雪又霏霏滿¶
座都凝目何人更著衣梁朝䑓咫尺今古共光輝¶
　　　次韻詠雪¶
灑忩疑雨急投隙信風斜換竹千林色添梅㡬樹花戲¶
堆朝作獸滿掬夜煎茶乘興山隂客能過靜者家¶
　　槎峯雜詠¶
　　　芝巖¶
<pb:KR4e0072_WYG_005-10a>¶
高岩何壯哉萬古碧崔嵬不是五丁鑿應同一氣開靈¶
芝隨地有怪木是誰栽待結茅亭後時時引客來¶
　　　南澗¶
攜友過南澗槎橋類斷虹鳥啼青嶂外麋卧綠隂中僧¶
笠迎秋雨樵歌落晚風謝公雙屐健獨入杏林東¶
　　　杏塢¶
山杏何人種東風滿塢花如聞魯壇曲或是董仙家谷¶
口千林宻岩前數樹斜明春移屋去住近赤城霞¶
<pb:KR4e0072_WYG_005-10b>¶
　　　白蓮沼¶
不作虎溪念開池種白蓮但知今日事寧論昔時賢疊¶
石高為岸疏渠細引泉㸔花初日際玉立凈娟娟¶
　　　對池亭¶
一亭如甕大自可著閒身白首㡬時客青山有限人到¶
秋蓮實老得雨芡花新莫謂無心事朝朝送日輪¶
　　　三老亭¶
為愛岩栖好結亭於此間一身同二老白首得青山破¶
<pb:KR4e0072_WYG_005-11a>¶
靜聞猿斷忘歸待鶴還采芝人去後日莫碧雲閒¶
　　　深居¶
山崦入重重誅茅第幾峯四簷青樹合一徑白雲封夜¶
冷齊腰雪春隂破額松自來深處住樵客不相逢¶
　　　送宗法師住慈感¶
坐惜故人别年華老漸催冬深不見雪春近未逢梅船¶
向苕溪去水従天目來今宗亦寥落㡬處講筵開¶
　　　題畫¶
<pb:KR4e0072_WYG_005-11b>¶
良工奪化工隨物寫形容可怪一尺素忽生千萬峰塢¶
雲白冉冉岩樹碧重重忘却是圖畫出門携短笻¶
　　　送張士衡之陜西¶
故舊今誰在江花四十春獨慚青眼客相送白頭人紗¶
帽新辭闕單車遠入秦廣文樗散意好在酒杯頻¶
　　　處夢¶
處世皆如夢惟吾識趣閒乾坤同逆旅日月自循環覔¶
句多臨水支頥或㸔山莊周與蝴蝶猶在是非間¶
<pb:KR4e0072_WYG_005-12a>¶
　　　石溪漁隱¶
乘閒埀釣客多在石溪中斷港孤蓬雪長堤一笛風滄¶
浪歌濯足渭水兆非熊好為明時出休誇隠德隆¶
　　　過鳯翔¶
驅車過鳯翔馹路入汧陽地接戎羌遠山連蜀隴長平¶
川將盡處重谷轉荒涼明日闗山道登高望帝鄉¶
　　　次韻送徐伯㢘歸南陵¶
把酒城南道離懷去住同鳥啼紅樹裏人出翠微中山¶
<pb:KR4e0072_WYG_005-12b>¶
雨添秋色溪雲度晚風倚樓相憶處明月各西東¶
　　　江風山月堂詩為文起周作¶
風月堂清絶江山夜寂寥寒光吟處白靈籟靜中消脈¶
脈照林薄翛翛送海潮禪心與詩思何用不超遥¶
　　　入孤澗有作¶
谷裏何人住山腰有徑通老&KR0400;時挂樹好鳥自吟風古¶
澗寒泉碧連山夕燒紅隠居慚未遂明日片帆東¶
　　　朝來¶
<pb:KR4e0072_WYG_005-13a>¶
朝來暑氣清疎雨過簷楹徑竹欹斜處山禽一兩聲閒¶
情聊自適幽事與誰評几上玲瓏石青蒲細細生¶
　　　大寧寺喜雨¶
何處新聞雨深山古寺中曉聲兼蟋蟀秋意在梧桐已¶
覺人情喜深知嵗事豐山翁病全減相對笑顔同¶
　　　過后山¶
為惜山程近行穿石徑微藤稍斜刺眼草子細粘衣廢¶
宅人何在荒林鳥不飛舊逰還歴歴撫事覺今非¶
<pb:KR4e0072_WYG_005-13b>¶
　　　幽居¶
長夏山中客幽居愛靜便花埀初著雨樹白半籠烟斬¶
竹修𤓰架刳杉引石泉有人知此趣為爾一欣然¶
　　　兀坐¶
清曉澹無為空齋兀坐時百年惟有嬾萬事不求知松¶
雨晴還滴茶烟起更埀何人共怡悅隨意獨支頥¶
　　　雨中作¶
山雨暗連村游人不到門幽居斯道在黄巻此心存世¶
<pb:KR4e0072_WYG_005-14a>¶
豈齊常變吾方一靜喧竹禽如解意相對語前軒¶
　　　雪夜¶
沈沈寒夜永歴歴禁鐘餘空館三更雪殘燈一巻書禪¶
扉原寂寞客舍獨何如不是忘情者孤懷詎可舒¶
　　　送楊子震之䕫州府知府¶
太守之官去遥遥白帝城江流諸葛陣山木杜鵑聲自¶
古論形勢于今息戰爭文翁能化蜀端不負皇情¶
　　　題送别圖送客¶
<pb:KR4e0072_WYG_005-14b>¶
送别長干道仍題送别圖平林帶遠谷白鳥下青蕪天¶
際帆千幅沙頭酒一壺勞勞亭畔桞還似渭城無¶
　　　次韻東軒見訪¶
老結淮山屋重圍橡樹林鹿行巖徑窄虎飲澗泉深風¶
雨人間事氷霜世外心夜來明月上擁毳一長吟¶
　　　亭南書隠為貢友達作¶
敬亭南埜濶家世舊雲林三畝水邊宅半生燈下心閒¶
依渭叟釣醉與楚狂吟門外無車馬年年草自深¶
<pb:KR4e0072_WYG_005-15a>¶
　　　次韻贈太平縣姚主簿¶
龍虎新開國鴛鸞盡列廷辟書從帥閫得縣次郎星材¶
儗王珣筆文超崔瑗銘暫時栖枳棘従此奮青冥舊說¶
酬三語猶聞究一經陋邦霑美化疲俗尚輕刑秋水清¶
虚郭春山紫翠屏㝠懷勞簿籍散步出郊坰薄暮投禪¶
屋將詩自憲庭來窺麋鹿性喜識鳯凰翎破榻霜苔冷¶
孤燈夜雨青吾生同槁木身世即浮萍老去思歸淛年¶
來厭在涇逢君俱越客矯首望東溟¶
<pb:KR4e0072_WYG_005-15b>¶
　　　排律詩三十韻奉餞杭州王太守任滿朝京¶
呉甸初賔服皇威暢海壖錢塘稱劇郡太守選時賢保¶
障東南重絲綸惠化宣疲民思白日披霧得青天示儉¶
豪奢革祛煩疾病痊淳風還大朴舊俗付新湔清凈尹¶
東海寛明黃潁川論才當第一奏課合居先漢室符中¶
剖黄堂席更專兩轓朱烜赫五馬爛聮翩方伯真榮矣¶
斯人亦幸焉始終如一日安集已三年市有新成屋郊¶
無久穢田湖山青入畫桑柘緑如烟昔在新安治恭聞¶
<pb:KR4e0072_WYG_005-16a>¶
異績駢大州難接武列郡少隨肩棠憩隂初合𤓰期代¶
倐然依劉心耿耿借冦思綿綿白叟驚相顧黃童也自¶
憐卧當侯霸轍挽擁鄧攸船趨陛雲霄逼承恩雨露偏¶
赤墀迎氣淑紫服照春妍行獻嘉禾頌歸歌湛露篇賜¶
書褒美效増秩比超遷當路瞻鵬舉臨風想斾還夢迴¶
江上笛愁絶雨中鵑謬忝餘波及都將外物捐茆茨閒¶
日月鐘鼔樂林泉支遁期元度韓公識大顛試磨蒼蘚¶
石遺愛儘堪鐫¶
<pb:KR4e0072_WYG_005-16b>¶
　　　送宋學士歸金華¶
當代文章伯朝廷制作新儲宫賢少傅開國老詞臣際¶
遇超今古優容異等倫莫歸蓮作炬前席錦為茵班固¶
材尤贍揚雄語大醇一麟生治世長劍倚秋旻仲子金¶
閨彦佳孫玉樹春尋常勞聖眷七十解朝紳戀闕行猶¶
緩還家樂更真都門開祖帳里曲候征輪未覺鄉音改¶
其如此志伸凈名應杜口善慧必觀身婺女星辰逼蘿¶
山雨露均挑燈書細字置酒洽比隣白石求真侣青松¶
<pb:KR4e0072_WYG_005-17a>¶
結社人無心誠契理有道足怡神自愧非支遁空知讓¶
許詢三生情是夢十載法為親别去投青簡秋來覲紫¶
宸涼風吹彩鷁攜手大江濵¶
　　　法華山房為敷竺曇賦¶
山房白日靜政對五蓮峯猿坐沼邊石鶴巢簷外松閒¶
門無客到深徑有雲封座冷千林雨香殘半夜鐘道情¶
甘淡泊身計得従容莫戀一枝穏鳥飛無定蹤¶
　　　隴下居¶
<pb:KR4e0072_WYG_005-17b>¶
佛隴金銀地新塋祖塔前誰知天地祕遠付子孫賢月¶
冷石橋磬雲開華頂蓮好留行道影千古照林泉¶
　　　山水圖二首¶
何處山如此人間畫獨工數峯華頂合一逕石橋通野¶
艇依桃澗仙臺近柏宫曇猷不出定雲樹晝溟濛¶
絶境天成妙良工意匠能山腰上方寺樹杪獨行僧澗¶
滿泉流迸雲虚谷氣蒸衡廬端可挹好上最高層¶
　　　晚晴出縣渡賞溪¶
<pb:KR4e0072_WYG_005-18a>¶
出寺雨初晴溪廻夕照明桞邊雙鳥白松際一蟬清小¶
縣逢迎數孤舟去住輕因㸔下灘水笑問幾時平¶
　　　落葉¶
一片復一片西風與北風但㸔階下滿不覺樹頭空綴¶
服猶堪用題詩自不工山童朝更掃閒委古牆東¶
　¶
　¶
　¶
<pb:KR4e0072_WYG_005-18b>¶
　¶
　¶
　¶
　¶
　¶
　¶
　¶
　全室外集巻五¶
