# -*- mode: mandoku-view; -*-
#+TITLE: 全室外集
#+DATE: 2015-08-25 00:18:27.013586
#+PROPERTY: ID KR4e0072
#+PROPERTY: BASEEDITION WYG    
#+PROPERTY: JUAN 續編
<pb:KR4e0072_WYG_010-1a>¶
欽定四庫全書¶
　全室外集續編¶
　　　　　　　　　　　　明　釋宗泐　撰¶
　　　題顧仲瑛雅集圖¶
良時不再逢嘉㑹難復得斯人亦云亡玉山空黛色有¶
生能㡬何忽如駒過隙昨日歌舞地迴首成陳迹臨淮¶
秋雨朝覽圖増太息黄鵠招不來蕭條望八極¶
　　　送一初講經還京師奉詔住天禧寺¶
<pb:KR4e0072_WYG_010-1b>¶
鳯城夜來雨南風生緑槐良友捨我去老懷誰與開晨¶
雞戒蓐食使者行相催空餘淮甸月長照講經臺中都¶
寡名緇有此萬人特問法常滿堂白日無虚席去留係¶
重輕山川為改色風雨舊房前蕭條芳草積相知二十¶
年相見輙傾倒平生江海逰如此眼中少白首送歸情¶
何以寫懷抱曉日幽林中和鳴有黄鳥¶
　　　遠山樓為嚴子明作¶
去年曽上遠山樓樓上疎簾不下鈎一㸃峯巒青髻出¶
<pb:KR4e0072_WYG_010-2a>¶
半空臺殿采雲浮烟生近郭千村暝水落長淮萬里秋¶
門外紅塵深没馬何人知有此清幽¶
　　　南閣偶成¶
南閣一躋攀川原指顧間野烟低度水暮雨暗連山去¶
馬黄沙路征㠶碧樹灣不知人世裏今古有誰閒¶
　　　題張士衡畫竹¶
誰寫琅玕近石傍半叢春雨半秋霜雲門山客豈無意¶
老幹不如新笋長¶
<pb:KR4e0072_WYG_010-2b>¶
　　題盧生山居五事¶
　　　畊田¶
前村後村雨歇舎南舍北水生借問南山扣角何如谷¶
口深畊¶
　　　牧牛¶
緑草茸茸滿蹊牛迹遠近都迷烟外數聲桐角溪東吹¶
過溪西¶
　　　灌畦¶
<pb:KR4e0072_WYG_010-3a>¶
抱甕歸來日暮高槐樹下月明喚取鄰翁對坐一樽濁¶
酒同傾¶
　　　采藥¶
日出長鑱在手獨入千山萬山忽見桃花流水誰知不¶
是人間¶
　　　洗竹¶
雜生千个萬个淨洗三叢兩叢眼底亭亭玉立美人含¶
笑迎風¶
<pb:KR4e0072_WYG_010-3b>¶
　　　題畫¶
白雲生遠岑明月照空谷松下兩仙翁行歌紫芝曲¶
霜清鏡湖水木落剡谿山寂寞草堂客㸔雲終日閒¶
　　　水仙梅¶
月白羅浮夜波生洛浦春夢中相見處對雪寫風神¶
湘妃出鮫宫玉佩随風舉不見九疑山愁雲隔遠浦¶
　　　畊雨¶
鳩鳴桑雨深蓑笠耦畊叟短歌三兩聲東風動楊桞¶
<pb:KR4e0072_WYG_010-4a>¶
　　　龍江送别圖　馬仁安寫贈郟志行時志行歴¶
　　　城縣丞仁安郿縣主簿同時之官¶
相送龍灣雨雪寒齊秦千里各之官青山緑水江南意¶
留取新圖别後看¶
　　　送人歸南昌¶
白首相逢又别離好懷開處不多時江頭桞樹春風裏¶
怪底千絲與萬絲¶
　　　山水圖¶
<pb:KR4e0072_WYG_010-4b>¶
仙閣崖根桂樹叢釣絲溪口荻華風支公吟對千峯晚¶
放鶴歸來月滿空¶
　　　題翠竹芙蓉¶
眼前清麗是秋光翠竹疎疎映拒霜王母燕歸風露冷¶
碧雲影裏淡紅粧¶
　　　寄陳生¶
疊嶂樓前九曲坊曽同墨客坐華堂卿家好事能投轄¶
簾卷春風白晝長¶
<pb:KR4e0072_WYG_010-5a>¶
　　　渭水離亭圖¶
太白峰前渭水邊桞亭春雨惜離筵江南回首三千里¶
一度披圖一惘然¶
　　　感時¶
不謂承平日居然有亂離感時空自嘆避地欲何之蛇¶
虺江淮塞鯨鯢渤澥危青山雖滿眼無處著茅茨¶
　　　題然本中已山樓¶
此地昔年過慿高興若何市聲歸院少山色入樓多白¶
<pb:KR4e0072_WYG_010-5b>¶
日下空際片雲生碧阿今朝易為感回首一長歌¶
　　　送術士李光道歸越¶
送客都門道落花逢暮春還持鬼谷術歸隠海東濵流¶
水溪頭屋白雲松下身他年應辟薦來訪赤城人¶
　　　梨園圖¶
千樹花如雪梨園春晝遲霓裳齊起舞鳯管不停吹院¶
落深沈處君王醉醒時玉人憐貌損折取半開枝¶
　　　藥庵¶
<pb:KR4e0072_WYG_010-6a>¶
卿家藥作庵因病却相諳品數居南北溫涼識苦甘洗¶
當泉脈活晒待日光酣四壁無佗物應知老更躭¶
　　　秋興¶
六載江淮厭用兵遺民處處困徭征蕃商舊日多歸漢¶
海漕于今不入京萬壘鼔鼙生夜月㡬家砧杵落秋城¶
西風無限思歸客王粲登樓最有情¶
　　　近聞方東軒新造軒成復用前韻賦詩以寄¶
移家淮甸久玉樹已成林江漢放情早文章用意深雅¶
<pb:KR4e0072_WYG_010-6b>¶
無浮俗態獨有古人心莊舄何為者區區動越吟¶
　　　題畫竹¶
美人湘北岸翠盖倚中洲斜日雨初歇斷雲横未收¶
　　　題江山小景¶
長林帶晚照極浦起寒波茅屋遠山外扁舟歸興多¶
　　　題畫¶
茒屋隔榆林孤舟繫桞隂明時無逸客誰在白雲深¶
　　　寄題張天師耆山菴¶
<pb:KR4e0072_WYG_010-7a>¶
聞說耆峯勝地偏菴居别是一壺天雅宜河上仙翁住¶
穏稱山中宰相眠塢口白雲深似海堦前瑶草碧如烟¶
閉門不語坐終日妙入無為合自然¶
　　　上已日西澗獨游¶
三月三日天氣好西峯獨往成幽尋黄鳥交交桞烟重¶
斑鳩喔喔桑雨深草花已滿古石路澗水亂穿修竹林¶
寄語蘭亭脩褉客吾將此地為山隂¶
　　　讀斷江集¶
<pb:KR4e0072_WYG_010-7b>¶
直上丹山擷鳯紋倒翻滄海取龍筋攜來世上無人識¶
散作青天五色雲¶
　　　重過東菴¶
小菴深住亂峯西古木逢春葉未齊記得去年三月裏¶
松花滿樹杜鵑啼¶
　　　題虞邵菴遺墨¶
閣老仙翁去不還雀巢詩巻落人間璚林臺上秋風冷¶
天藻亭前野草閑¶
<pb:KR4e0072_WYG_010-8a>¶
　　　滕王閣圖¶
滕叔錢緡辱獻陵洪州都督更驕矜至今高閣漳江曲¶
却與文章萬古稱¶
　　　琢鍊堆(舊天界寺方丈後一小山也/)¶
琢鍊堆何竒哉平地湧出青崔嵬喬木一簇翠隂合閧¶
市咫尺無纖埃緇客吟登最高處琢辭鍊意肝膽摧蟬¶
與吟聲兩宛轉鶴隨舞袖相盤迴當此時也如耄如倪¶
飢不索飯盌渇不求茗杯倚松坐石無次第蹋碎半畝¶
<pb:KR4e0072_WYG_010-8b>¶
青青苔劃然一得如醉醒涼風颯颯懷抱開天葩筆底¶
動光怪珊瑚出水珠含胎吾聞古來苦吟者貫休齊已¶
名相儕後生崛起㑹陵轢豈獨二子稱竒才嗚呼豈獨¶
二子稱竒才¶
　¶
　¶
　¶
　全室外集續編¶
