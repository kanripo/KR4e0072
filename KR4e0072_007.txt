# -*- mode: mandoku-view; -*-
#+TITLE: 全室外集
#+DATE: 2015-08-25 00:18:26.978402
#+PROPERTY: ID KR4e0072
#+PROPERTY: BASEEDITION WYG    
#+PROPERTY: JUAN 卷七
<pb:KR4e0072_WYG_007-1a>¶
欽定四庫全書¶
　全室外集巻七¶
　　　　　　　　　　　　明　釋宗泐　撰¶
　　七言絶句¶
　　　次韻錢塘懷古¶
愛梅處士住孤岑吟對花前雪正深不是蘇卿識佳句¶
文章辜負一生心¶
山川形勝說錢塘海接江流入混茫百五十年成底事¶
<pb:KR4e0072_WYG_007-1b>¶
一丘衰草委秋陽¶
　　　暑夜¶
此夜炎蒸不可當開門高樹月蒼蒼天河只在南樓上¶
不借人間一滴涼¶
　　　春雪¶
眼㸔平白失前坡三日青松奈老何昨夜東風消不盡¶
古牆隂處曉猶多¶
　　　秋日錢塘雜興¶
<pb:KR4e0072_WYG_007-2a>¶
宋朝宫殿元朝寺廢址秋風見黍離百歳老人知故事¶
殷勤為說世皇時¶
處士梅花千樹盡蘇公楊桞一株無向來畫舫今何處¶
落日西風埜水湖¶
風篁嶺上㸔龍井百尺寒泉徹底清二老風流今不見¶
一聲山鳥夕陽明¶
　　　訪胡守中不遇¶
入郭尋君不見君柴門閒對一溪雲空山積雪無行路¶
<pb:KR4e0072_WYG_007-2b>¶
何處今朝友鹿羣¶
　　　送人歸南昌¶
紅顔緑髮暎春袍三十年前白下橋亂後重逢天竺寺¶
相㸔如夢說前朝¶
故人多在大江西欲寄封書懶不題昨夜東風吹夢斷¶
曉來無賴是鶯啼¶
　　　道中¶
青石懸蘿花羃幕綠田分澗水泠泠人家深住黃𤠔塢¶
<pb:KR4e0072_WYG_007-3a>¶
漁網高張白鷺汀¶
　　　呉淞江逢清明¶
呉淞江上㸔春雨客路扁舟三月行兩岸人家揷楊桞¶
不知今日是清明¶
　　　漁樵圖¶
析薪岸口晚風和罷釣灣頭月滿簔相對無言成一笑¶
黄塵囘首是非多¶
　　　宣城見呉溥泉¶
<pb:KR4e0072_WYG_007-3b>¶
江海山林兩故人敝貂殘衲總清貧今朝疊嶂樓前過¶
不是五雲坊口春¶
　　　秋塘小景¶
西風昨夜到南塘楊桞蒹葭色轉蒼飛鳥獨來荷柄立¶
不教涼露滿蓮房¶
秋光淡淡水盈盈曽在耶溪緩棹行日莫采蓮人散後¶
桞隂風度一蟬清¶
　　　畫梅¶
<pb:KR4e0072_WYG_007-4a>¶
今人寫花不寫實古人詠實不詠花晉代清談多少客¶
羞將勛業向人誇¶
　　　對鞠¶
病裏看花更惜花誰分龝色到禪家一年一度催人老¶
相對無言日又斜¶
　　　步虚詞贈湯煉師¶
風送仙香度玉墀朝天歸路月明時忽逢子晉雲中下¶
借得龍笙鶴背吹¶
<pb:KR4e0072_WYG_007-4b>¶
　　　㣲宗雪江獨棹圖¶
艮嶽秋深百卉腓沙塵吹滿衮龍衣凄涼五國城邊路¶
得似寒江獨棹歸¶
　　　度潼闗¶
潼闗西去入秦京今古人多此路行誰料不緣名利客¶
黃塵撲靣聽車聲¶
　　　别隴頭¶
帝遣山人遠入戎半年情緒客程中隴頭流水今朝别¶
<pb:KR4e0072_WYG_007-5a>¶
人自西行水自東¶
　　　題蘭¶
溪寺曽栽數十叢紫莖綠葉領春風年來蕭艾過三尺¶
白首㸔圖似夢中¶
　　　題畫¶
閒門寂寂掩芳春坐㸔梨花帶雨新鳥自白頭渾不覺¶
可堪啼向白頭人¶
　　　偶作¶
<pb:KR4e0072_WYG_007-5b>¶
竹外茅齋橡下亭半池荷葉半池菱&KR0716;牀曲几坐終日¶
萬叠青山一老僧¶
　　　山水圖¶
緑水青山茂苑西荷花開滿越來溪漁郎蕩槳灣頭去¶
五月深林謝豹啼¶
　　　送劉道士葬師¶
欲成仙道古來難曽向先師學内丹不省稚川屍解去¶
人間猶自葬空棺¶
<pb:KR4e0072_WYG_007-6a>¶
　　　寄東軒¶
黄鞠初開白露零淮河水落遠山青一聲鴈度秋雲冷¶
吟到黄昏月滿庭¶
　　　次韻題宋孝宗朝馬和之所畫三篇詩圖此圖¶
　　　乃王風揚之水篇也¶
馬卿獨念宋中微圖寫詩篇墨采輝戍甫戍申都不及¶
西風淮岸鐵為衣¶
　　　題徽宗山鵲圖¶
<pb:KR4e0072_WYG_007-6b>¶
落日黄塵五國城中原迴首㡬含情已無過鴈傳家信¶
獨有松枝喜鵲鳴¶
　　　題小景¶
數箇幽篁著雨低兩株高樹倚雲齊錢塘惟有空山在¶
莫是閒情寫㑹稽¶
　　　觀呉子行别仇山村詩作絶句弔之子行詩云¶
　　　劉伶一鍤事徒然蝴蝶飛來别有天欲語太𤣥¶
　　　何處問西泠西畔斷橋邊¶
<pb:KR4e0072_WYG_007-7a>¶
吹簫人去竹房空海内猶憐學術工最是西泠橋畔路¶
淡烟疎桞夕陽中¶
　　　題天台歸老圖¶
白頭天外未歸人江上㸔圖愧此身閒却溪頭半間屋¶
桃花流水㡬經春¶
　　　山水圖¶
危峯削玉出雲端仙館霜清古木寒記得匡廬秋雨後¶
彭郎湖口倚篷㸔¶
<pb:KR4e0072_WYG_007-7b>¶
　¶
　¶
　¶
　¶
　¶
　¶
　¶
　全室外集巻七¶
