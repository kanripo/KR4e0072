# -*- mode: mandoku-view; -*-
#+TITLE: 全室外集
#+DATE: 2015-08-25 00:18:26.891868
#+PROPERTY: ID KR4e0072
#+PROPERTY: BASEEDITION WYG    
#+PROPERTY: JUAN 卷二
<pb:KR4e0072_WYG_002-1a>¶
欽定四庫全書¶
　全室外集巻二¶
　　　　　　　　　　　　明　釋宗泐　撰¶
　　樂府¶
　　　長安道¶
長安大道八達分道旁甲第連青雲夜月長明七貴宅¶
春風偏在五侯門貴侯勢熖不可炙烈火射天天為赤¶
家僮盡衛明光宫侍史皆除二千石一朝盛衰忽顛倒¶
<pb:KR4e0072_WYG_002-1b>¶
夜月春風亦相笑鳳笙龍管坐不來又向東家作新調¶
東家車馬日已多向來賔從無經過貴賤交情捴如此¶
翟公何事嘆雀羅¶
　　　戰城南¶
進兵龍城南轉戰天山道烽烟漲平漠殺氣霾荒徼將¶
軍重爵位天子尚征討不辭鬬死多但恨生男少¶
　　　空城雀¶
啾啾空城雀戀戀空城曲朝傍空城飛莫向空城宿草¶
<pb:KR4e0072_WYG_002-2a>¶
窠乳子成&KR1558;土翻身浴不隨鳳凰遊不畏鷹鸇逐野田¶
豈無黍太倉豈無粟食粟遭網羅食黍傷箭鏃丁寧黄¶
口雛飲水懷止足歲晚雖苦飢全軀保㣲族¶
　　　風入松¶
髙堂初宵山月明長松飀飀奏清聲清聲希㣲坐獨聽¶
援琴細意寫得成調弦轉軫聲方起忽覺松風生繞指¶
更深鬼哭巖前雲夜半龍吟澤中水一彈一奏聲緩促¶
有似松風時斷續含商流徵清復哀能使幽人聽不足¶
<pb:KR4e0072_WYG_002-2b>¶
聽不足琴忽罷此時寂寂松無風明月滿天凉露下¶
　　　桂之樹行¶
桂之樹桂生一何偏兩株分立於庭前西株憔悴東株¶
妍桂之樹桂生一何蠧西株方來采其榮東株又復無¶
人顧桂兮桂兮非汝憐縱觀萬事無不然武安堂上席¶
方暖魏其門前秋草芊莫道榮枯長異勢從來反覆無¶
根蔕髙歌感激君不聽請君試看庭前桂¶
　　　俠客行¶
<pb:KR4e0072_WYG_002-3a>¶
平生重然諾意氣横素秋㧞劍悲風吼上馬行報仇報¶
仇向何處堂堂九衢路突上秦王庭直入韓相府回身¶
視劍鍔血漬霜華薄敢持一片心為君摧五岳五岳即¶
可摧此心終不灰恥沒兒女手完質歸泉臺¶
　　　西極天馬歌¶
天馬來自西極流汗溝朱蹄踏石眴目逕度流沙磧天¶
子見之心始降九州欲省民痍瘡宛王何人敢私有貳¶
師城堅亦難守等閒騎向瑶池前周家八駿爭垂首天¶
<pb:KR4e0072_WYG_002-3b>¶
閑飽秣玉山禾苜蓿春來亦漸多感君意氣為君死一¶
日從君行萬里¶
　　　盛唐樅陽歌¶
漢家天子天馬良羽林十萬何煌煌山川望秩禮孔彰¶
誰言此竟成淫荒舳艫千里長江水江平浪穏頑蛟死¶
摐金伐鼓海上過驚散蓬萊幾仙子朱衣急走傳詔書¶
乗輿所至除田租載拜願君千萬壽歲歲望君一廵狩¶
　　　交門歌¶
<pb:KR4e0072_WYG_002-4a>¶
不其山頭月將午交門沉沉夜擊鼓愽山火爇凝絳烟¶
霓旌𨗳騎來容與玉顔綽約含春花向坐分明君自覩¶
君心有欲神不違側耳傾心聽好語雲收雨散意不傳¶
起望星河獨延佇明朝更入芝房齋神其相之復來下¶
茂陵新樹起哀風五柞宫中淚如雨¶
　　　江南曲¶
泛舟出晴溪溪廻抱山轉欲采芙蓉花亭亭秋水逺心¶
非檣上帆隨風豈舒巻但得紅芳遲何辭歲年晚¶
<pb:KR4e0072_WYG_002-4b>¶
　　　隴頭水¶
隴樹蒼蒼隴坂長征人隴上廻望鄉停車立馬不能去¶
况復隴水驚斷腸誰言此水源無極盡是征人流淚積¶
㧞劍斫斷令不流莫敎惹動征人愁水聲不斷愁還起¶
淚下還滴東流水封書和淚付東流為我殷勤達鄉里¶
　　　春江曲¶
春江沉沉春水滿柳條拂水蒲芽短鴛鴦睡美不畏人¶
日色遲遲素沙暖¶
<pb:KR4e0072_WYG_002-5a>¶
　　　平陵東¶
赤運中㣲光不競奸雄竊比周公聖滿朝盡是䝉漢恩¶
忍為新家頌符命當時憤激惟義公挺身一呼生雄風¶
時哉不偶命也窮至今人怨平陵東¶
　　　猛虎行¶
雷霆為威電為目行處腥風動林木利牙如劍生食人¶
婦女獨在家中哭城東少年名射獵聞此揚鞭去還捷¶
却將羅網四散張擬欲當前氣先懾周郎膽氣何獨豪¶
<pb:KR4e0072_WYG_002-5b>¶
等閒射殺仍斬蛟¶
　　　上之囬¶
塹崇山堙鉅谷發軔甘泉狩維北屬車連連複道平離¶
宫况有三十六蕭闗無堠塞無烽單于稱臣月氏服上¶
之囬朝萬國¶
　　　巫山髙¶
巫山髙望不極十二危峰倚天碧陽臺神女徒盈盈艷¶
質妖容果誰識襄王荒恠不足徵宋玉㣲辭豈堪惜至¶
<pb:KR4e0072_WYG_002-6a>¶
今雲雨自朝昏山鬼哀&KR0400;呌蒼壁¶
　　　短歌行¶
白日去茫茫清川流浩浩有生能幾何少壯忽復老王¶
母蟠桃花萎紅不成好扶桑半摧枯枝葉隨瀛島仙人¶
王子喬兩鬢如秋草况聞安期生形容亦枯槁漢武與¶
秦皇一生空自擾短歌詠至言庶以安懷抱¶
　　　苦寒行¶
祝融峰南三尺雪黄河到底頑氷結洛陽賈客船柂膠¶
<pb:KR4e0072_WYG_002-6b>¶
長安公卿馬蹄裂人言冨貴即可避貧賤從來不相棄¶
昨夜樹頭風簌簌東家孤子號天哭¶
　　　挽歌¶
隂風起枯楊寒日照衰草丹旐辭中堂輀車即周道親¶
戚及隣里送者皆素縞一歸長夜臺萬古不得曉憶昔¶
盛容儀被服懷美佼今采朽腐餘復為蝼蟻擾富貴與¶
榮華滅迹空中烏彭殤久已淪不知誰壽夭¶
　　　古塞下曲¶
<pb:KR4e0072_WYG_002-7a>¶
候吏過輪臺傳言敵可摧嫖姚揚斾出驍騎治兵來瀚¶
海驚波湧隂山積雪開前軍正酣戰日暮氣雄哉¶
　　　三臺詞二首¶
年去年來易老花開花落相催便是封侯萬户何如儘¶
意三臺¶
采藥樓船久去傳書青鳥不來海水何時清淺蟠桃幾¶
樹花開¶
　　　銅雀臺¶
<pb:KR4e0072_WYG_002-7b>¶
西陵樹色暮蒼蒼明月相將入御床寂寂帳前歌舞歇¶
幾多含涕憶君王¶
　　　楊柳枝詞¶
赤闌橋外有東風舞態委蛇學不工公子等閒來繫馬¶
梢頭斜插酒旗紅¶
萬樹千株汴水隈春風青眼為誰開錦㠶曽拂中間過¶
只到楊州竟不廻¶
百花洲畔覆青坡苐六橋頭蘸碧波鳳管龍笙春寂寂¶
<pb:KR4e0072_WYG_002-8a>¶
緑隂終日伴漁歌¶
　　　祖龍歌行¶
祖龍廼好長生者沉璧徒來華山下目斷樓船海氣昏¶
鮑車亂臭沙丘野驪山下錮三泉開泉頭宫殿仍崔嵬¶
當時輸作方亹亹函谷無闗小龍死百尺降旗軹道傍¶
十二金人淚如水¶
　　　長安少年行¶
日晩新豐醉酒廻玉鞭敲鐙萬人開緑槐馳道横穿過¶
<pb:KR4e0072_WYG_002-8b>¶
不管金吾導騎來¶
鬬雞贏得海東青臂向東街覔弟兄白馬翩翩相逐去¶
㶚陵原上曉雲平¶
腰下青蛇鞘裏鳴一身長為報讎輕今朝莫共空街語¶
京兆新聞廣漢名¶
　　　從軍行¶
明月照孤營蕭條數聲角開門天宇髙仰見妖星落撫¶
髀一慨慷龍泉立鳴躍¶
<pb:KR4e0072_WYG_002-9a>¶
少壯方矜武兇渠逺避威力全金鏑迅氣勇鉄鎗飛疋¶
馬捜山去生擒探卒歸¶
拾骨當炊薪淘屍作泉窟平野不見人寒雲鴈飛沒悄¶
悄横吹悲梅花為誰發¶
草枯馬不肥風烈衣盡破建牙帳外立枕鞍雪中臥倉¶
皇火伴驚校尉㸃兵過¶
㣲霜下髙城哀笳破新㺯孰使耳邊來驚我還鄉夢家¶
貧子尚孩寒衣復誰送¶
<pb:KR4e0072_WYG_002-9b>¶
　　　天雨雪¶
天雨雪出門何所之渡河正遇風浪惡囬船少住溪水¶
湄舉頭見飛鳥歛翮欲下無樹枝¶
　　　武溪深¶
滔滔武溪載廣載深我今欲濟兮畏此毒淫武溪滔滔¶
飛鳶跕跕我不先濟兮士不敢渉既濟既渉我師孔武¶
蠢爾有蠻服我王度¶
　　　楚妃歎¶
<pb:KR4e0072_WYG_002-10a>¶
宫城禁兵夜蔟蔟君王不返宫中宿戎車彭彭雲夢林¶
獵火煌煌漢臯曲章華臺前江水流君心如水無日休¶
虎狼勍敵却不憂草間狐兔為深讎¶
　　　寄逺曲¶
美人别時春尚早清池坐見芙蓉老湘江水滿鷓鴣飛¶
夢中厯厯相逢道黄金可變石可移此心皎皎終不欺¶
　　　登髙丘而望逺海¶
登髙丘望東溟溟水方蕩激中有怒吼鯨聳脊類峰嶽¶
<pb:KR4e0072_WYG_002-10b>¶
皷浪如雷霆嘘涎噴沫雲霧冥揚鬐掉尾三山傾腹吞¶
巨舟者百十蝦蠏不足飢腸撑奈何驕悍當海横官漕¶
賈舶不敢行鮫人織綃機杼停神仙跼蹐居蓬瀛天吳¶
既辟易龍伯亦震驚徒為蟲族長空有水神名制御一¶
顛倒含羞請尋盟吁嗟彼鯨何爾獰恃其險惡雄勢成¶
若失此海水何以藏其形使居陸阜間轉眼遭剥烹海¶
濵壯士瞋目瞪㧞劍欲徃心懸旌曷不訴之於上帝天¶
威下殛無遺生立見海水清且平海光不動青瑶璚¶
<pb:KR4e0072_WYG_002-11a>¶
　　　王子喬¶
王子喬好神仙吹笙駕白鶴遨遊上青天青天一去三¶
千年七月七日緱山巔下士慕之空爾憐寧知有氣凝¶
丹田¶
　　　獨漉篇¶
獨漉復獨漉水深泥更濁水深終見底泥濁不見石翩¶
翩者鳬鳥引子遊水湄我豈無矰繳悵然為爾悲南山¶
有喬木北山有梓樹此物本無情俯仰如有度羅幃空¶
<pb:KR4e0072_WYG_002-11b>¶
堂上塵暗蛛絲繞倚門久踟蹰慷慨不可道床頭龍鱗¶
劍中夜躍鞘頻父讎不及報空愧七尺身斑斑深山虎¶
白日下林麓豈敢避生獰人能食其肉¶
　　　三閣詞¶
複道麗明霞阿房未當奢半空傳笑語長夜後庭花¶
檻車出城去望閣暫回頭昔道千年樂今成萬古愁¶
　　　墓上華¶
墓上華開滿枝行人看花行為遲行人有恨花不知不¶
<pb:KR4e0072_WYG_002-12a>¶
生名園使人愛却生墓上令人哀誰家此墓臨古道寒¶
食無人來祭掃莫是東君惜無主遣此閒花伴幽兆聊¶
持一杯酒酹爾泉下客今日此花開正好但恐明日花¶
狼籍人生似花能幾時古人今人皆可悲¶
　　　道傍屋¶
道傍誰家有古屋主人不在行人宿門戸蕭條四壁空¶
野草依然暎階緑春燕歸來細相認繞屋低飛疑不定¶
徒令獨客久咨嗟無復髙堂樂繁盛一從兵火照坤維¶
<pb:KR4e0072_WYG_002-12b>¶
十家九家無孑遺願留此屋行人宿莫問主人歸不歸¶
　　　南鴈詞¶
胡鴈向南飛八月湘江道水清菰米香兩岸被紅蓼栖¶
息已自安飲啄良易飽不憂羅網危方矜羽毛好故鄉¶
窮漠陲歸夢空杳杳蕭條古塞春雪深沙浩浩¶
　　　烏啼曲(并序/)¶
　　　　天台王文起以故官例遷汴梁念其親老不¶
　　　　得朝夕養思慕彌篤其寓邸旁有古槐樹俄¶
<pb:KR4e0072_WYG_002-13a>¶
　　　　羣烏集啼其上久而弗去及文起以舎壞遷¶
　　　　其居烏亦隨之其孝感有如此者予聞而異¶
　　　　之遂作烏啼曲一首¶
客舎門前古槐樹羣烏啞啞啼不去烏啼解知人意苦¶
遷客思親朝復暮五年生死無消息一聞烏啼淚沾臆¶
汴水東流白日飛老親在南兒在北南地靈鵲北地烏¶
烏啼報有平安書¶
　　　善世曲(迎佛/)¶
<pb:KR4e0072_WYG_002-13b>¶
體虚凝兮真常妙應化兮無方啓崇筵兮日吉辰良禮¶
孔修兮眇躬齋莊目眷眷兮遥望感必通兮在誠(叶/祥)紫¶
磨軀兮白玉毫光駕雲車兮旌幡侍傍睠閻浮兮斯格¶
仰盛容兮洋洋¶
　　　昭信曲(獻香幣/)¶
維此妙香五分普熏筐篚斯實有𤣥有纁物㣲禮具敬¶
奉慈尊庶祈鍳只展我殷勤¶
　　　延慈曲(初獻供/)¶
<pb:KR4e0072_WYG_002-14a>¶
泥連先饋純陁後供進兹肴饍間奏皷鐘皿器斯潔黍¶
稷惟豐無逺弗届至誠廼通¶
　　　法喜曲(亞獻供/)¶
仁風廣被春日載熈天人共仰顯幽靡遺豈惟華竺覃¶
及島夷因齋以頌於禮攸冝¶
　　　禪恱曲(三獻供/)¶
禮誠在敬三獻靡加釋尊燕喜樂奏無譁明徵瑞應昭¶
著光華冥幽溥濟䝉被禎嘉¶
<pb:KR4e0072_WYG_002-14b>¶
　　　徧應曲(徹豆/)¶
飶馨既歆籩豆尚列始終匪懈肅雍以徹禮文有序樂¶
舞有節洋洋在上無意弗逹¶
　　　妙濟曲(送佛/)¶
赫其臨兮優遊俄復去兮難留八部從兮如毛(音/謀)儼先¶
後兮靈輈凝睇兮夷猶冀慈雲兮遐周¶
　　　善成曲(望燎/)¶
瞻燎于西祥熖騰空惟饌與帛遄逹靈宫仰慈于𤣥祀¶
<pb:KR4e0072_WYG_002-15a>¶
禮有終企而眷之大地真風¶
　　　獻幣¶
禮有至重無踰法施浩乎鉅海孰知其際欲致㣲𠂻敬¶
奉兹幣以報以祈式嚴祀事¶
　　　獻茶¶
有茁者茗于彼先春泉甘且潔薦此芳新味相本空識¶
含根塵不腆其物所獻惟寅¶
　　　讃佛上¶
<pb:KR4e0072_WYG_002-15b>¶
下兠率兮悲智融跡垂化兮誕王宫金園幽兮寶樹重¶
浴聖體兮香泉濛角衆伎兮伊誰同世所習兮殫精通¶
覩四相兮心忡忡夜逾城兮登雪峰一麻食兮苦行工¶
羣魔却兮波旬降廓妙悟兮星曈曈託修證兮成厥功¶
應世間兮月行空燭羣幽兮開衆䝉海之鉅兮罔不容¶
道無上兮稱太雄¶
　　　讃佛中¶
成覺道兮坐寶蓮金容赫兮螺髻旋威徳聖兮福慧全¶
<pb:KR4e0072_WYG_002-16a>¶
三身具兮萬行圓演一音兮龍象筵應羣機兮施化權¶
由雜花兮至鹿園大小乗兮假蹄筌彼諸子兮悔應愆¶
運大車兮等無偏囑王臣兮法流傳末拈花兮妙無言¶
三百㑹兮五十年度弟子兮陳如先量虚空兮知其邊¶
讃功徳兮何由宣¶
　　　讃佛下¶
猗正體兮住靈山順世間兮處泥洹雙林白兮浩漫漫¶
天人憂兮發長嘆香樓成兮架寶棺火光煜兮設利繁¶
<pb:KR4e0072_WYG_002-16b>¶
應軀謝兮聲教存崇遺範兮集法言化周流兮亘五天¶
後千祀兮來真丹道無為兮妙莫論顯幽利兮神明完¶
資世治兮輔化源善以勸兮惡以悛佩聖謨兮矢弗諼¶
願永劫兮垂無垠¶
　　　歌福應¶
大哉覺皇乗悲願以度人視羣生如赤子運廣大之慈¶
仁降福垂祐若時之春有萌必逹其生蓁蓁今日何日¶
漸溉膏澤愉樂且恂尚克均于衆庶匪獨萃于一身¶
<pb:KR4e0072_WYG_002-17a>¶
　¶
　¶
　¶
　¶
　¶
　¶
　¶
　¶
<pb:KR4e0072_WYG_002-17b>¶
　¶
　¶
　¶
　¶
　¶
　¶
　¶
　全室外集巻二¶
